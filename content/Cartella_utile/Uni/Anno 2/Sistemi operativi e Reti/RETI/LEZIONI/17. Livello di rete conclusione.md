### 
## ICMP internet control message protocol
È un protocollo usato per comunicare informazioni di rete ma ==non viene considerato un protocollo di trasporto perché non è usato dalle applicazioni di rete per trasferire i propri messaggi==.   

Serve sia agli host che ai router per scambiarsi messaggi legati al funzionamento della rete tipo: 
- Segnalazione di errori: ad esempio, quando un host o un router non è raggiungibile, oppure se una porta o un protocollo non è disponibile. 
- **Echo Request/Reply**: è quello che usa il comando ping. Serve a verificare se un altro host è raggiungibile e quanto tempo ci mette a rispondere. 

ICMP sta sopra il livello IP, i messaggi ICMP viaggiano dentro i datagrammi IP. 

### Struttura di un messaggio ICMP
![[content/Zphoto/Pasted image 20250506153447.png]]
Formato del messaggio: 
- **Tipo (8 bit)**: indica il tipo di messaggio (es. echo request, host non raggiungibile…) 
- **Codice (8 bit)**: dettaglia il tipo (es. se l’host non raggiungibile è down, oppure c’è un problema di instradamento…) 
- **Checksum (16 bit)**: serve a controllare se il messaggio è arrivato integro. 
- Il **resto dell’intestazione** cambia a seconda del tipo di messaggio. 
- Infine ci sono (non sempre) alcuni **dati**, usati per determinare il datagramma IP che ha causato il messaggio e determinare il processo corrispondente.

### Tipi di messaggi ICMP
Questi sono tutti i messaggi possibili, se scendi giù c'è un focus sui più utili

| Tipo | Codice | Descrizione                 | Utilizzo / Spiegazione                                                                             |
| ---- | ------ | --------------------------- | -------------------------------------------------------------------------------------------------- |
| 0    | 0      | Echo reply (ping)           | Risposta a una richiesta ping (tipo 8); il destinatario conferma la ricezione.                     |
| 3    | 0      | Destination unreachable     | Segnala che il pacchetto non può essere consegnato.                                                |
| 3    | 0      | Network unreachable         | Nessuna rete di destinazione raggiungibile. Potrebbe essere un router a inviarlo.                  |
| 3    | 1      | Host unreachable            | L'host specifico non è raggiungibile (es. fallimento ARP).                                         |
| 3    | 2      | Protocol unreachable        | Protocollo IP non supportato dalla destinazione.                                                   |
| 3    | 3      | Port unreachable            | Porta della destinazione non aperta (es. nessun servizio in ascolto).                              |
| 3    | 4      | Fragmentation required      | Necessaria frammentazione ma non permessa (usato da **Path MTU Discovery**).                       |
| 3    | 6      | Network unknown             | La rete di destinazione è sconosciuta (nessuna rotta).                                             |
| 3    | 7      | Host unknown                | L'host è sconosciuto (indirizzo errato o non risolvibile).                                         |
| 4    | 0      | Source quench _(deprecato)_ | Un router congestionato richiedeva all’host mittente di rallentare l’invio. Ora **non più usato**. |
| 8    | 0      | Echo request (ping)         | Richiesta ping. Usata per verificare se un host è attivo e raggiungibile.                          |
| 11   | 0      | TTL expired                 | Il pacchetto è scaduto (TTL=0); usato da **traceroute** per identificare i router sul percorso.    |
### ✅ **Focus pratico sui messaggi più importanti:**
-  **Echo Request / Echo Reply (Tipo 8/0 e 0/0)**
	- Usati da `ping`.
		- Permettono di sapere se un host è raggiungibile e misurare il tempo di risposta (RTT).
		- La risposta (tipo 0) contiene gli stessi dati della richiesta (tipo 8), utile per calcoli.

-  **Destination Unreachable (Tipo 3)**
	- Molto usato dai router o dagli host di destinazione per indicare problemi di raggiungibilità.
	    - Es. tipo 3 codice 3 (porta non raggiungibile): succede quando invii UDP a una porta chiusa.
	    - Tipo 3 codice 4 (fragmentation required): usato quando il pacchetto è troppo grande e il bit “don’t fragment” è attivo → utile per scoprire la MTU.

 - **Source Quench (Tipo 4)**
	- Permetteva al router di segnalare congestione → ora **deprecato** e non più supportato nei protocolli moderni (sostituito da ECN).

 - **TTL Expired (Tipo 11)**
	- Fondamentale per il comando `traceroute`: ogni hop lungo il percorso invia questo messaggio quando il TTL arriva a 0.
	- Serve per “mappare” i router intermedi tra sorgente e destinazione.

#### Focus su Traceroute e ICMP
![[content/Zphoto/Pasted image 20250506154538.png]]
La sorgente invia una serie di segmenti UDP alla destinazione usando una porta "strana" che probabilmente non è aperta. 
Invia un insieme di segmenti alla volta per avere più risposte insieme ad ogni hop e confrontare i tempi per capire se ci sono problemi o ritardi variabili. 

##### Funziona così: 
- La sorgente invia segmenti UDP con `TTL=1`, il segmento può attraversare solo 1 router, poi si ferma. 
	- Il router scarta il pacchetto (perché TTL è finito) e risponde con un messaggio ICMP "TTL expired" → così il computer scopre chi è il primo router. 

- Poi manda segmenti con `TTL=2`, si verifica la stessa cosa col router a cui arrivano -> il computer scopre anche il secondo router nel percorso 

- Si continua così e ogni volta il computer tiene traccia degli IP router e del tempo impiegato. 

Quando i segmenti arrivano alla destinazione finale non viene più mandato un messaggio TTL expired ma dato che i pacchetti sono diretti a quella porta inesistente viene inviata la risposta ICMP tipo 3, codice 3 ("port unreachable") e il traceroute si ferma. 

Ogni volta che riceve una risposta ICMP, traceroute registra il tempo tra invio e risposta e così calcola il Round Trip Time (RTT) per ogni hop, ci dice quindi quali router attraversa un pacchetto per arrivare a destinazione e quanto tempo ci mette per ogni tratto. 

##### Nuova versione ICMP v6
È la versione ICMP usata con IPv6, sono stati cambiati o ridefiniti alcuni codici. Ad esempio in IPv4 se un pacchetto era troppo grande e non poteva essere frammentato il router mandava `Destination Unreachable – Fragmentation Required`; adesso questo messaggio è `Packet Too Big`.

### Gestione delle reti
Una rete è:
- un sistema formato da migliaia di componenti software e hardware che interagiscono tra loro
- viene anche chiamato **Sistema Autonomo**

>[!warning] Gestire e creare una rete è estremamente difficile
> - serve pianificare
> - monitorare
> - gestire le risorse economiche in modo intelligente
#### Componenti che gestiscono la rete
- Server di gestione
	- È il cervello del sistema.
	- Raccoglie, elabora e analizza le informazioni inviate dai dispositivi.
	- Invia comandi per configurare o modificare il comportamento dei dispositivi.
	- Coinvolge spesso **operatori umani**.

- Dispositivi di rete gestiti
	- Sono gli **switch, router, firewall, server**, ecc.
		- Hanno componenti hardware e software **configurabili** e **monitorabili**.
		- Ogni dispositivo ha un **agente** che comunica con il server.

- Dati
	- Rappresentano gli **“stati”** del dispositivo:
		- **Configurazione**: es. indirizzo IP, assegnato dall’amministratore.
		- **Dati operativi**: es. vicini OSPF, rilevati automaticamente.
		- **Statistiche**: es. traffico, errori, quanti pacchetti.

- Agente di gestione
	- È il software **installato nel dispositivo gestito**.
	- Raccoglie e fornisce i dati di stato al server di gestione.
	- Riceve e applica i comandi del server.

- Protocollo di gestione di rete
	- Serve a **scambiare informazioni** tra server e dispositivi gestiti.
	- Il server lo usa per interrogare e comandare.
	- I dispositivi lo usano per inviare aggiornamenti e notifiche.
		- Esempi di protocolli: **SNMP**, **NetConf**, **RESTCONF**.
![[content/Zphoto/Pasted image 20250506155853.png]]
### Come si gestisce una rete?
Avviene in vario modo: 
1. **CLI (Command Line Interface)** 
	È il metodo più diretto e classico. 
	L’operatore si collega (es. via SSH) al dispositivo e scrive comandi a riga di comando. 
	Può anche eseguire script da remoto. 
	Molti dispositivi hanno anche una interfaccia web, ma la CLI è più potente e usata dai tecnici. 

2. **SNMP / MIB** 
	**SNMP** = *Simple Network Management Protocol*, è un protocollo usato per gestire e monitorare dispositivi di rete (router, switch, server…) 
	**MIB** = *Management Information Base*, una specie di “database” di oggetti gestibili. 
	
	Con SNMP, l’operatore: 
		Interroga i dispositivi (es. “quanti pacchetti hai ricevuto?”) 
		Oppure imposta valori (es. cambiare un parametro) 
	
	I dati sono organizzati nella MIB, che è standardizzata. 
	
	SNMP è molto usato per monitoraggio, ma poco per configurare. 

3. **NETCONF / YANG** 
	È un approccio più moderno e astratto, si usa per configurare dispositivi, anche multipli, in modo centralizzato. 
	
	YANG è un linguaggio di modellazione dati 
	
	NETCONF è il protocollo per comunicare azioni/dati compatibili con YANG a/da/tra dispositivi remoti

#### IN POCHE PAROLE
- con CLI vai proprio lì manualmente pezzo per pezzo ecc...
- con SMNP+MIB aumenti l'astrazione ma comunque devi manualmente fare determinate operazioni di monitoraggio ecc solo che lo fai dal server di gestione
- con NETCONF+YANG è tutto astratto e molto meno manuale
- 
### SNMP spiegato meglio con anche MIB 
![[content/Zphoto/GetImage - 2025-05-06T160540.745.png]]
SNMP ha due modalità di comunicazione coi dispositivi di rete: 
1. **Modalità richiesta/risposta (a sinistra)** 
	- Il server di gestione invia una richiesta a un dispositivo gestito (es. “quanti pacchetti hai ricevuto?”). 
	- Il dispositivo risponde con una risposta SNMP contenente i dati. 
	- Questo è il modo più usato per raccogliere informazioni periodiche. 
	È un meccanismo attivo, parte dal server. 

2. Trap mode (a destra) 
	- Qui è il dispositivo gestito che manda spontaneamente un messaggio “trap” al server. 
	- Lo fa quando succede qualcosa di importante (es. un errore, un’interfaccia che cade…). 
	- Il server riceve il messaggio e può reagire. 
	È un meccanismo passivo e immediato, utile per allarmi o eventi.

==Oss. Importante== 
**Dispositivo gestito**: è proprio il pezzo hardware tipo router/switch 
**Agente(dati)**: è una parte del software dentro al dispositivo gestito che parla col server di gestione usando SNMP. È lui che fornisce dati, risponde, manda trap ecc…

### SNMP spiegato meglio con anche MIB
- I **dati di un dispositivo di rete** (sia operativi che di configurazione) sono organizzati in **moduli MIB**.
- Ogni **modulo MIB** è come un “file” che descrive un certo gruppo di informazioni (es. quelle relative a UDP).
    - Ne esistono **centinaia definiti dagli standard RFC** e moltissimi altri proprietari, forniti dai produttori di hardware.
- I dati sono definiti usando un linguaggio chiamato **SMI (Structure of Management Information)**. nella foto qua sotto puoi vedere come sono strutturate delle variabili MIB

La MIB è come un “dizionario” di tutti i dati che un dispositivo di rete può rendere disponibili o modificabili via SNMP.
![[content/Zphoto/Pasted image 20250506161553.png]]

La **MIB ha una struttura ad albero**, gerarchica:
- Gli oggetti sono **nidificati** in rami (es. `system` → `sysDescr`, `sysUpTime`, ecc.).
- Ogni voce è **indicizzata da un OID** (Object Identifier), ad esempio `.1.3.6.1.2.1.1.1` per `sysDescr`. Questo vuol dire che quando chiedi un dato a un dispositivo con SNMP, **gli indichi un OID** per sapere esattamente quale parametro vuoi leggere o modificare. 
	- 📍 Esempio: per sapere il nome del dispositivo, potresti chiedere `.1.3.6.1.2.1.1.5` (che corrisponde a `sysName`).
![[content/Zphoto/Pasted image 20250506161845.png]]

#### Tipi di messaggio SNMP
Questi messaggi quindi vengono usati tipo per dire
"Dimmi quanti pacchetti UDP hai ricevuto"

|Tipo|Da... → A...|A cosa serve|
|---|---|---|
|GetRequest|Manager → Agente|Leggere un valore specifico|
|GetNextRequest|Manager → Agente|Navigare nella MIB|
|GetBulkRequest|Manager → Agente|Ottenere più dati in un colpo solo|
|SetRequest|Manager → Agente|Scrivere/aggiornare valori|
|Response|Agente → Manager|Rispondere a una richiesta|
|Trap|Agente → Manager|Segnalare un evento inaspettato|

#### Formati dei messaggi SNMP
![[content/Zphoto/Pasted image 20250506162005.png]]

#### ✅ Tipi di messaggi 0,1,2,3 (per get/set):
- **Request ID**: per abbinare richiesta e risposta.
- **Error Status e Index**: indicano se qualcosa è andato storto (es. oggetto inesistente).
- **Name / Value**: la variabile da leggere o scrivere, con il suo valore.

#### 🔔 Tipo 4 (Trap):
- Usato dai dispositivi per **inviare messaggi spontanei** al server (eventi).
- Include info come:
    - tipo di trap
    - **OID dell’evento** (es. “link down”)
    - **indirizzo IP dell’agente**
    - **timestamp**
    - **variabili coinvolte**
📌 Le trap sono fondamentali per **monitoraggio in tempo reale**: avvisano il server quando accade qualcosa (es. porta di rete disconnessa).


### NETCONF 
È un protocollo pensato per configurare attivamente i dispositivi in modo strutturato e automatizzabile. È più moderno e potente rispetto a SNMP. 

Opera tra il server di gestione e i dispositivi di rete gestiti, può: 
- Leggere dati dal dispositivo (`retrieve`) 
	
- Imposta o modifica configurazioni (`set`, `modify`) 
    
- Attivare le configurazioni (`activate`) 
    
- Supporta **commit atomico**
	- tutte le modifiche vengono applicate **insieme**, oppure **nessuna viene applicata** se c’è un errore.
	- Può anche **interrogare statistiche**, ricevere **notifiche**, ecc.
    
- Usa il **modello RPC (Remote Procedure Call)**:
    - il server invia richieste XML → il dispositivo risponde con `<rpc-reply>`.
	
- Usa come protocollo di trasporto affidabile
    - SSH o TLS


#### Operazioni tipiche di NETCONF

| Operazione              | Funzione                                                                     |
| ----------------------- | ---------------------------------------------------------------------------- |
| `<get-config>`          | Legge la configurazione corrente (es. quella in esecuzione, detta `running`) |
| `<get>`                 | Legge i dati **operativi** (es. traffico, stato delle interfacce)            |
| `<edit-config>`         | Modifica una parte della configurazione                                      |
| `<lock>` / `<unlock>`   | Blocca/sblocca la configurazione per evitare conflitti da altre fonti        |
| `<create-subscription>` | Permette di ricevere notifiche automatiche (`<notification>`)                |

##### Esempio di scambi NETCONF in XML
Il dialogo tipico tra server e dispositivo segue questi passaggi:
1. `<hello>`: scambio iniziale di capability.
2. Scambio di richieste `<rpc>` e risposte `<rpc-reply>`.
3. Ricezione eventuale di `<notification>` (es. eventi, cambiamenti).
4. Chiusura della sessione con `<close-session>`.
![[content/Zphoto/Pasted image 20250506162609.png]]
➡️ Tutti i messaggi sono in formato XML.

##### Esempio concreto in XML
![[content/Zphoto/Pasted image 20250506162622.png]]

##### YANG (usato con NETCONF) 
È un linguaggio di modellazione dati, serve per : 
- Definire come sono fatti i dati 
- Specificare la struttura, la sintassi e il significato dei dati usati per configurare i dispositivi di rete con NETCONF 

In poche parole il produttore del dispositivo crea uno schema YANG che specifica 
- i parametri configurabili
- come devono essere scritti i dati
- i tipi di dato (interi, stringhe…)
- le regole (valore minimo obbligatorio, massimo ecc…). 
Questo schema YANG viene usato dal software NETCONF per generare i messaggi XML nel formato corretto e controllare che siano validi in base a tutte le cose scritte dal produttore. 

Serve per rendere il tutto "chiaro" e automatizzabile.
![[content/Zphoto/GetImage - 2025-05-06T162839.409.png]]
![[content/Zphoto/GetImage - 2025-05-06T162847.629.png]]