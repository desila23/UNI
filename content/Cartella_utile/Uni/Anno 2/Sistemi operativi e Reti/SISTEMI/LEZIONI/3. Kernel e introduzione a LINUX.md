### Chiarimento prima della lezione
Prima di iniziare a riassumere la lezione 3 volevo spiegare una volta per tutte e in modo corretto cosa è il kernel.

>[!tip]- Definizioni e chiarimenti
> 
> Il kernel è un modulo software con un suo spazio di indirizzi privilegiato, che consente attraverso le sue funzioni (chiamate di sistema) di gestire le risorse hardware e fare da intermediario con i software che stanno al di sopra
> 
> - Il s.o. aggiunge oltre alle cose del kernel eventuali interfacce grafiche, driver e varie utility
> - Il s.o. raccoglie anche il kernel al suo interno

### STRUTTURA DI UN SISTEMA OPERATIVO DI TIPO MONOLITICO
Qui il SO viene eseguito come un singolo programma in modalità kernel

>[!question]- quando un kernel si dice monolitico?
> 
> Quando tutte le funzionalità del kernel sono scritte in un unico spazio di indirizzamento, tutte le funzioni sono connesse tra loro e possono chiamarsi a vicenda, ciò permette maggiori performance ma porta difficoltà in termini di
> 
> - manutenzione
> - dimensioni del kernel

>[!question]- Perché i sistemi monolitici sono stati fatti così in modo contorto?
> 
> Perchè è molto complicato disaccoppiare un software, processo ecc.. 
> Disaccoppiare significa creare un codice che non abbia dipendenze da altre risorse del sistema e che quindi sia modulare

Questo sistema monolitico crea un Trade-off tra complessità e flessibilità; una via di mezzo tra cattive implementazioni e buone implementazioni

Ricordare che se viene aggiunto un pacchetto al kernel è necessario il riavvio della macchina, alcune volte no ma per la maggior parte delle cose si

#### Considerazioni sulla struttura monolitica
- Se ci sono dei moduli che dipendono uno dall’altro si ha comunque un sistema operativo monolitico, anche se non sono per forza scritti in un unico spazio di indirizzamento
- mancata presenza di isolamento delle diverse parti del sistema
- Presenza di una struttura a tre strati con il trap che consente la comunicazione tra questi livelli
    - user mode
    - kernel mode
    - Hardware
- Estensioni caricabili, carichi dinamicamente roba come driver ecc, funziona anche in un sistema monolitico
- Per aggiornare alcuni driver bisogna riavviare, poiché alcuni sono bloccati fino al riavvio per evitare modifiche che apportano a danni
- Presenza di Librerie condivise tra più programmi riduce copie multiple dello stesso codice in memoria
    - Windows: DDL(Dynamic Link Libraries)
    - UNIX: Librerie condivise

### STRUTTURA DI UN SISTEMA OPERATIVO MONOLITICO
Per rappresentare un sistema monolitico con gerarchia venne usato il sistema THE con livelli che gestivano l’allocazione del processore, la memoria, la comunicazione, l’I/O, I dispositivi e gli utenti

>[!quote]- di solito il singolo livello può parlare solo con chi gli sta sopra e chi sotto sennò sarebbe un puttanaio

![[content/Zphoto/PHOTO SO E RETI (VECCHIE)/Pasted image 20241019113948.png|center|500]]Questo sistema venne usato da MULTICS anche se ideato per uno scopo educativo, aveva più programmi che lavoravano singolarmente senza darsi fastidio tra loro e usava degli anelli per definire i privilegi (più eri dentro agli anelli più avevi privilegi) Con queste strutture si definivano meglio I compiti e aumentava la protezione delle risorse

#### RAPPRESENTAZIONE MENO STILIZZATA DI UN S.O. MONOLITICO
![[content/Zphoto/PHOTO SO E RETI (VECCHIE)/Pasted image 20241019114015.png|center|500]]

- Kernel Unificato: tutte le funzionalità sono centralizzate in un unico kernel
- Interconnessione: Ogni componente può chiamare qualsiasi altro componente
- Scalabilità: eccessivamente contorto al livello di codice e quindi un po’ rognoso da scalare

### MACCHINE VIRTUALI
>[!question]- cos'è una macchina virtuale?
> 
> Permette l’esecuzione di più sistemi operativi su un unico hardware fisico, simulando un ambiente separato per ciascuno di essi

Virtualizzare una macchina significa aggiungere uno strato aggiuntivo per cui chi è sopra pensa di parlare con l’hardware ma invece sotto sono presenti altri elementi

Diversi tipi:
- ***tipo 1 (A)***: sotto c’è un hypervisor, ossia un software direttamente attaccato all’hardware che esegue e traduce direttamente le istruzioni di un sistema e gestisce le macchine virtuali superiori, una volta che viene eseguito si prende lui la briga di fare tutto
- ***tipo 2***: senza hypervisor, uso un sistema operativo nato per essere generalista e sopra metto una app che esegue e traduce le operazioni sopra o sotto
    - ***B***: È un software che traduce semplicemente le istruzioni in un linguaggio che può capire il SO sottostante, questa cosa è più lenta dell’hypervisor di tipo 1 ma è più semplice da applicare
    - ***C***: Molto simile al tipo B ma ha un accesso diretto al livello kernel con un modulo e quindi molte risorse le prende direttamente senza essere schermato dal SO sottostante, ciò gli consente di fare chiamate di sistema direttamente al livello kernel ![[content/Zphoto/PHOTO SO E RETI (VECCHIE)/Pasted image 20241019114033.png]]

Ovviamente aggiungere uno strato porta a una diminuzione delle performance

>[!quote] consiglio dal prof per scegliere una versione di un sistema operativo
> 
> LTS = Long Term Service, versioni affidabili e durature

### Container
I container sono un metodo di virtualizzazione che permettono di eseguire applicazioni in ambienti isolati e condividono il kernel e le librerie con il sistema operativo host.

Sono un processo a sé e contengono solo ciò di cui si necessita senza avere un completo SO. Infatti I container possono eseguire dei “mini sistemi operativi” ovvero istanze di un sistema operativo.
Invece di installare sulla macchina app che richiedono librerie da scaricare ecc appesantendo il SO, basta prendere questo container preassemblato con tutto ciò di cui si ha bisogno.

Si usano i container poiché sono istanze complete già con librerie per eseguire l’app.
Esiste il gestore del container che gestirà tutti i container che possono esplodere con un click.

Quasi tutte le funzionalità di Google si installano con container di tipo docker. ![](https://likingaxis.github.io/UNI/UNI/ANNO-2/SISTEMI-OPERATIVI/fotosop/Pasted-image-20241018164822.png)

#### EXOKERNEL
L’**Exokernel** è un’architettura di sistema operativo che non fornisce astrazioni hardware complesse, ma si limita a un ruolo di gestione e protezione delle risorse. Piuttosto che offrire un’interfaccia standardizzata per il file system, la memoria e la gestione dei processi, l'Exokernel espone direttamente l’hardware alle applicazioni, lasciando a queste ultime il compito di implementare le proprie astrazioni attraverso librerie specializzate (**LibOS**).
Spartisce le risorse in modo adeguato.
#### UNIKERNEL
Gli **Unikernel** sono sistemi operativi specializzati che **integrano l’applicazione e il kernel in un unico eseguibile**. A differenza di un sistema operativo tradizionale, un Unikernel è progettato per eseguire **una sola applicazione** con il minimo set di funzionalità richiesto.

## STRUTTURA DI UN SISTEMA OPERATIVO BASATO SU CLIENT-SERVER (micro-kernel)
In un **SO basato su client-server**, il **kernel** è ridotto al minimo e le chiamate di sistema avvengono tramite **scambio di messaggi** tra i processi utente e i servizi del SO, senza interagire direttamente con il kernel.

 >[!tip] Principio di Least Authority
 Ogni processo ha solo i permessi strettamente necessari per eseguire il suo compito, aumentando la sicurezza.

>[!check] **Vantaggi**:  
✔ **Maggiore sicurezza** → il kernel ha meno codice eseguibile
✔ **Maggiore modularità** → i servizi possono essere aggiornati o sostituiti senza modificare l’intero SO.

>[!danger] **Svantaggi**:  
⚠ **Maggiore latenza** → il passaggio di messaggi tra processi può rallentare le operazioni rispetto a un SO monolitico.

![[content/Zphoto/PHOTO SO E RETI (VECCHIE)/Pasted image 20241019121800.png]]


---

# DOMANDE
1. **<font color="#ff0000">Si esamini la struttura di un sistema operativo monolitico. Quali sono i vantaggi e gli svantaggi rispetto a un microkernel?</font>**
	Il concetto di "sistema operativo monolitico" fa riferimento ad una struttura in cui tutte le funzioni sono interconnesse tra di loro.
	Nasce infatti dalla complessità nel riuscire a disaccoppiare (rendere scollegati tra loro) software, processo e tutto il contesto che ne deriva.
	Tra le varie caratteristiche di questo sistema abbiamo 
	- un kernel centralizzato, dove tutte le funzionalità sono racchiuse
	- un'interconnessione tra le componenti
	- una difficile scalabilità.
	Una struttura come quella monolitica è estremamente utile in termini di performance, ma porta a difficoltà come la manutenzione e la dimensione esagerata del kernel.


2. **<font color="#ff0000">Si analizzi il concetto di containerizzazione. In che modo i container differiscono dalle macchine virtuali e quali sono i vantaggi di questa tecnologia?</font>**
	Nell'ambito dei sistemi operativi, è utile analizzare il fenomeno della virtualizzazione e della simulazione di sistemi in ambienti non nativi.
	Se da una parte le macchine virtuali permettono la simulazione completa dell'intero sistema (ovviamente andando a limitare le performance), un'altra buona pratica è quella dei "container".
	Questo particolare metodo si basa sul racchiudere tutte quelle componenti essenziali di un sistema operativo per permettere di eseguire un'istanza dello stesso grazie alle sue librerie principali, senza passare per una macchina virtuale.


3. **<font color="#ff0000">Si spieghi il concetto di least authority in un sistema operativo. Come questo principio migliora la sicurezza del sistema?</font>**
	Il concetto di least authority viene utilizzato nell'ambito dei sistemi operativi basati su Client-Server. In questo particolare contesto, il kernel è ridotto al minimo le chiamate di sistema avvengono tramite uno scambio di messaggi tra processo utente e servizi del SO e ad ogni processo vengono assegnati i permessi strettamente necessari per il suo compito, così da migliorare la sicurezza generale; ne consegue però un rallentamento delle performance generali, in quanto tutto è basato sulla latenza di questi messaggi.


4. **<font color="#ff0000">Si analizzi il concetto di hypervisor in un contesto di virtualizzazione. Quali sono le principali differenze tra un hypervisor di tipo 1 e uno di tipo 2?</font>**
	Il concetto di hypervisor rientra nel contesto della virtualizzazione, in particolare nella comunicazione tra SO e hardware.
	L'hypervisor è un software direttamente collegato con l'hardware, che ha il compito di prendere a carico le richieste del SO e di relazionarsi con la parte sottostante per svolgere il compito richiesto. Generalmente questo sistema è chiamato hypervisor di tipo 1.
	In molti altri casi nella macchina virtuale non è presente un vero e proprio hypervisior ma
	bensì un SO molto generalista che si relaziona con una tra due tipologie di software
	- uno che si occupa di tradurre le richieste in un linguaggio comprensivo per l'hardware
	- l'altro che ha accesso diretto al kernel e che quindi può prelevare le informazioni direttamente da lì


5. **<font color="#ff0000">Si inviti il candidato a discutere il ruolo e l’importanza delle librerie condivise in un sistema operativo UNIX. Come le librerie dinamiche riducono l’uso della memoria e migliorano l’efficienza del sistema?</font>** 
	L'uso delle librerie condivise ha un ruolo chiave nell'ambito del SO, specialmente in UNIX. All'interno di queste librerie sono racchiuse tutte quelle funzioni che servono per relazionarsi con l'hardware e che semplificano il lavoro al programmatore. 
